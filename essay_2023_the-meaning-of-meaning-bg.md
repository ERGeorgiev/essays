# Смисълът на смисълът на Живота

"С времето, всичко се превръща в прах" рече тя, втривайки ръцете си една в друга, докато почернялата кожа почна да се рони на земята. Малкото момче я гледаше удивено. Това малко момче бе Сигмънд Фройд, а жената е неговата майка. [[1](https://varchive.org/tpp/dreams.htm)|[IMAGE](https://www.loc.gov/exhibits/freud/images/amalia.jpg)].

Много хора търсят смисълът на техния живот. Безброй книги се опитват да помогнат, един добър пример е "Човекът в търсене на смисъл" от Виктор Франкл. Франкл е бил жертва на Нацистка Германия, който не само успява да оцелее, но и дава сила на тези около него да продължат напред. Според него затворниците, намерили смисълът и цел, оцеляват най-дълго. Едното нещо, което е давало сила на Франкл, е любовта - той прекарва времето си гледайки небесата, говорейки със съпругата си. След като е освободен, той разбира че цялото му семейство е загинало в Аушвиц. Въпреки мъченията, Франкл бива посрещнат с апатия, хората му казвали "Та какво като това ти се е случило, и на нас не ни беше леко". Хората, вече изжиявали толкова много, са прекалено уморени и изцедени за да покажат любов и разбиране. Но той продължава да им помага, дори и днес чрез книгите си [[1](https://www.britannica.com/biography/Viktor-Frankl)].
Чрез подобни книги и горчив опит, човек може да намери своя смисъл, било то в проекти, семейство, красиви залези, дори и в нещо просто като миене на чиниите.

Хубаво, но защо трябва животът да има смисъл? За да разберем защо, трябва все пак, да разберем какво е това нещо смисъл на живота. Нека подгодим като учени хора и го доведем до някаква крайност за да се отличи влиянието му. Нека предположим, че хората имат смисъл, и нека си представим, че един произволен човек просто изчезва. Хората около него сигурно биха се стреснали. Близките му едва ли ще са много щастливи, някои от тях ще придобият временно състояние "мъка", но в крайна сметка това е една много малка група от хора. Всички останали продължават напред. От тук можем да заключим, че един липсващ човек и смисълът им ще имат забележителен ефект върху малка група от хора. Нека продължим с нашия експеримент.

Следващата стъпка е да си представим, че цялата група от хора, скърбящи по изчезналия човек, също изчезват. Това със сигурност ще разстрои много повече хора, семейства, национално ще се разчуе като "безследно изчезналите". Някои обвиняват мошенници, други духове, трети правят Ютуб клипчета за извънземните. До тук заключихме, че резултатът от изчезването на един човек е групов стрес, а на цяла група хора - национална паника. Е, това ли е смисълът, който притежаваме?

Какво би се случило, ако всички изчезнат? Няма да има кой да забележи, камо ли да скърби. Това означава ли, че никой няма смисъл? Все пак, нищо не се променя. Има още едно нещо, което можем да направим, за да разберем повече. Този път, нека продължим напред във времето.

Годините минават, Земята продължава да се върти, слънцето се видоизменя, бавно се превръща в бяло джудже. Слънцето унищожава планетите, създавайки страшна, но красива небула. Ако това не беше достатъчно страшно, то нека се знае, че вече сме на половин път там [[1]([https://spaceplace.nasa.gov/sun-age/en/#:~:text=Stars%20like%20our%20Sun%20burn,about%20halfway%20through%20its%20life.](https://spaceplace.nasa.gov/sun-age/en/#:~:text=Stars like our Sun burn,about halfway through its life.)), [2]([https://imagine.gsfc.nasa.gov/science/objects/dwarfs2.html#:~:text=A%20white%20dwarf%20is%20what,core%20of%20the%20star%20remains.)](https://imagine.gsfc.nasa.gov/science/objects/dwarfs2.html#:~:text=A white dwarf is what,core of the star remains.))]. Ако кажем, че една земна година е равна на 100 милиона човешки години, то Земята е на около 40 от 95те си оставащи години. Що се касае вселената - Слънцето и Земята ще бъдат затрити скоро. Ако това се случи и вселената продължава да съществува без забележителни промени, това означава ли, че цели планети нямат значение? А вселената, тя има ли значение?

От вселенска гледна точка, тези въпроси са лишени от смисъл. Вселената не е наясно и не може да бъде наясно със значенито на думата "смисъл". Вселената просто съществува, със или без смисъл, подобно на слънцето, на земята, на майката природа. Вселената е вселената, със или без смисъл.
Всичкото това ни показва, че смисълът на човешкият живот се отнася специфично за хората и твърдя, че това е така, защото все още котката ми не ме е питала за смисъла на нейния живот - храната й е много по-интересна. Смисълът е свързан с човешките емоции и човешкото разбиране. Животът, планетите, галактиките и цялата вселена - всички те продължават да съществуват със или без идеята за смисъл. Дали ще ги изяде черна дупка или умиращо слънце, за тях няма значение. Те са просто космическа прах и камъни - съществуват просто защото съществуват.

Виждаш ли сега? Не можем просто да кажем дали животът има смисъл. Това е нещо, което хората имат и нещо което хората дават. Ние даваме смисъл на вселената. Ние даваме смисъл на планетите, природата, живота. Без нас - няма смисъл. Важно е за нас да има смисъл, защото това ни прави хора.

Ами ако някой не иска да има смисъл? Всеки човек има свобода на волята и смисълът на липса на смисъл може да бъде неговото значение.
Ако още се трудите, чудите и ровите дълбоко в заешката дупка, питайки въпроси, които нямат отговори - тогава може би не е логически проблем и мисленето може би не е решение. Може би е проблем на сърцето и на чувствата. Щастливото сърце с лекота отговаря подобни въпроси, по-добре от който и да е ум.

### Заключение

Когато майката на Фройд му е показала как ние идваме от прах, той се впечатлил. От прах - към прах. Прахта дава значение и способността да придаваме значение. Какво значение има прахта тогава? Ами... каквото решим. Между другото, ако концепцията за прах е малко страшна, то лесно може да я заменим със звездна прах. Едно и също е, в крайна сметка всички сме звезди.

Всички сме хора и искаме да сме щастливи. На някои им е лесно, други все още се учат. Значението придава смисъл и ни помага да растем. Чрез нашето значение ние се изразяваме и храним пламъкът в нас, който прави всеки от нас велик. Така че... позволи на човека в теб да има значение.
